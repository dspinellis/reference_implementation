Ποιος είναι ο Υπεύθυνος επεξεργασίας σε σχέση με τη συσκευή EPIDOSE 
Η συσκευή Epidose  αναπτύχθηκε από το EΛΛΑΚ στο πλαίσιο…...
Στο ερευνητικό πλαίσιο και στάδιο το ΕΛΛΑΚ είναι υπεύθυνος επεξεργασίας υπό την έννοια του άρθρου 4 (7) του Γενικού Κανονισμού Προστασίας Δεδομένων


ΠΩΣ ΛΕΙΤΟΥΡΓΕΙ  [ βλ. παρακάτω ΕΝΔΕΧΟΜΕΝΩΣ ΝΑ ΠΡΟΣΤΕΘΟΥΝ ΣΤΟΙΧΕΙΑ ΑΠΌ ΤΟ ΑΝΤΙΣΤΟΙΧΟ ΚΕΙΜΕΝΟ ΤΟΥ ΚΕΙΜΕΝΟΥ ΕΝΗΜΕΡΩΣΗΣ ]

H συσκευή EPIDOSE έχει σχεδιαστεί, ώστε μόνο η συσκευή του χρήστη επεξεργάζεται ή αποθηκεύει τα προσωπικά δεδομένα του. Καμία άλλη οντότητα δεν εμπλέκεται στην επεξεργασία προσωπικών δεδομένων ταυτοποιήσιμου χρήστη.


Σε κάθε συσκευή EPIDOSE  δημιουργούνται τυχαίοι κωδικοί σε ημερήσια βάση. Ο κάθε τέτοιος τυχαίος κωδικός ονομάζεται Προσωρινό Κλειδί Έκθεσης (ΠΚΕ). Στη διάρκεια του 24ώρου, κάθε 15 λεπτά δημιουργούνται άλλοι τυχαίοι κωδικοί, βασισμένοι στον εκάστοτε ΠΚΕ, οι οποίοι ονομάζονται Κυλιόμενοι Κωδικοί Εγγύτητας (ΚΚΕ). Όταν ένας κάτοχος συσκευής EPIDOSE έρχεται σε στενή επαφή με άλλο κάτοχο συσκευής EPIDOSE, οι ΚΚΕ τους ανταλλάσσονται μέσω Bluetooth. Οι ΚΚΕ για στενές επαφές αποθηκεύονται στη συσκευή ενός χρήστη για 14 ημέρες. Προσωπικά στοιχεία ταυτότητας ή πληροφορίες τοποθεσίας δεν συλλέγονται, ούτε αποθηκεύονται ή ανταλλάσσονται . 


Εάν ένας χρήστης έχει διαγνωστεί θετικός στον COVID-19, μπορεί να επιλέξει να ειδοποιήσει άλλους χρήστες της εφαρμογής EPIDOSE που ενδέχεται να είχαν στενή επαφή μαζί του. Για να ενεργοποιηθεί μια τέτοια ειδοποίηση, ένας χρήστης που έχει διαγνωστεί θετικός στον COVID-19 πρέπει να εισάγει ένα έγκυρο μυστικό κωδικό που του παρέχεται από εξυπηρετητή της αρχής δημόσιας υγείας, και ο οποίος ονομάζεται teleTAN. Αυτός ο κωδικός δημιουργείται τυχαία από την αρχή της δημόσιας υγείας και χρησιμοποιείται μόνο για την υποβολή μιας θετικής διάγνωσης από τη συσκευή EPIDOSE. Μόλις ένας έγκυρος teleTAN εισαχθεί στη συσκευή EPIDOSE, οι ΠΚΕ, οι οποίοι από εδώ και στο εξής ονομάζονται Κλειδιά Διάγνωσης (ΚΔ) μεταφορτώνονται σε εξυπηρετητή της αρχής δημόσιας υγείας και από εκεί διανέμονται στις άλλες συσκευές EPIDOSE. Όταν μια συσκευή EPIDOSE λάβει ένα σύνολο ΚΔ, πραγματοποιεί μία εκτίμηση του κινδύνου με βάση την ώρα, τη διάρκεια και την ένταση του σήματος Bluetooth των ΚΚΕ που έχουν συλλεχθείαπό τη συσκευή EPIDOSE για κάθε συμβάν επαφής μεταξύ των κατόχων της συσκευής EPIDOSE. Οι κάτοχοι των συσκευών EPIDOSE που σύμφωνα με τους υπολογισμούς έχουν έρθει σε στενή επαφή με διαγνωσθέντα θετικό στον Covid 19 κάτοχο συσκευής EPIDOSE  θα ενημερωθούν από τη συσκευή ΕPIDOSE ότι εντοπίστηκε πιθανή έκθεσή τους στον ιό.


Οι χρήστες δεν είναι υποχρεωμένοι να ενημερώνουν την εφαρμογή ότι έχουν διαγνωσθεί θετικοί στον COVID-19.




ΕΘΕΛΟΝΤΙΚΗ ΧΡΗΣΗ 
Η χρήση της συσκευής EPIDOSE είναι απολύτως εθελοντική. 
Είναι εντελώς δική σας απόφαση εάν θα αποκτήσετε τη συσκευή, ποια χαρακτηριστικά της θα χρησιμοποιήσετε  και εάν θα μοιραστείτε δεδομένα με άλλα πρόσωπα.

 
ΧΡΗΣΤΕΣ 
Η συσκευή απευθύνεται σε πρόσωπα  που διαμένουν στην Ελλάδα και είναι τουλάχιστον 18 ετών.

NOMIKH BAΣΗ : Συγκατάθεση/ Ανάκληση της συγκατάθεσης 

Νομική βάση της επεξεργασίας είναι η συγκατάθεση σύμφωνα με το άρθρο 6 παράγραφος 1 της πρότασης 1 στοιχείο α) και το άρθρο 9 παράγραφος 2 στοιχείο α) του Γενικού Κανονισμού Προστασίας Δεδομένων (ΓΚΠΔ).

Τα προσωπικά δεδομένα σας θα αποτελέσουν αντικείμενο επεξεργασίας μόνο ύστερα από την παροχή της ρητής συγκατάθεσής σας. 

Έχετε το δικαίωμα να ανακαλέσετε τη συγκατάθεση που έχετε δώσει για την εφαρμογή  οποιαδήποτε στιγμή με ισχύ για το μέλλον. H ανάκληση της συγκατάθεσης δεν θα επηρεάσει τη νομιμότητα οποιασδήποτε επεξεργασίας συνέβη πριν από την ανάκληση. 

Η ανάκληση  δεν μπορεί να αναστρέψει την επεξεργασία των δεδομένων που έχει ήδη πραγματοποιηθεί. Δεν υπάρχει τρόπος να καταστραφούν τα τυχαία αναγνωριστικά που έχουν ήδη μεταδοθεί στις συσκευές άλλων χρηστών. 

Για να ανακαλέσετε τη συγκατάθεσή σας μπορείτε να επιστρέψετε τη συσκευή.
 


Προσδιορισμός και περιορισμός του σκοπού 
Σκοπός της συσκευής EPIDOSE είναι η ενημέρωση των χρηστών ότι ενδέχεται να έχουν εκτεθεί σε κίνδυνο μόλυνσης από τον κορωνοϊό COVID-19 λόγω της εγγύτητας στην οποία έχουν βρεθεί στο χρονικό διάστημα των προηγουμένων δεκατεσσάρων (14) ημερών με χρήστη, ο οποίος έχει διαγνωστεί θετικός στον ιό χωρίς να γνωστοποιείται η ταυτότητα του τελευταίου.


Mε τον τρόπο αυτό η συσκευή διευκολύνει την ιχνηλάτηση και την αντιμετώπιση του COVID-19 

ΠΡΟΣΩΠΙΚΑ ΔΕΔΟΜΕΝΑ 
H συσκευή έχει προγραμματιστεί με τρόπο ώστε να συλλέγονται και να αποτελούν αντικείμενο επεξεργασίας μόνο τα δεδομένα που είναι απολύτως απαραίτητα για τη λειτουργία της συσκευής.


 
Η  συσκευή δεν συλλέγει δεδομένα που θα επέτρεπαν σε μία δημόσια αρχή ή σε άλλους χρήστες να εντοπίσουν την ταυτότητα ή τη τοποθεσία σας.


Τα δεδομένα που επεξεργάζεται η συσκευή μπορούν να ομαδοποιηθούν στις ακόλουθες κατηγορίες: 
Δεδομένα Πρόσβασης Τα δεδομένα πρόσβασης δημιουργούνται όταν κατεβάζετε ΚΔ στη συσκευή σας. Κάθε φορά που ανακτώνται δεδομένα από το σύστημα εξυπηρετητή της εφαρμογής, η διεύθυνση IP σας μπορεί να καταγράφεται στον εξυπηρετητή. Υποβάλλονται επίσης σε επεξεργασία τα ακόλουθα δεδομένα:
● Ημερομηνία και ώρα ανάκτησης (χρονοσφραγίδα)
● Όγκος μεταδιδόμενων δεδομένων (ή μήκος πακέτου)
● Κοινοποίηση επιτυχούς ανάκτησης.
Τα εν λόγω δεδομένα πρόσβασης υποβάλλονται σε επεξεργασία μόνο για την ασφάλεια και τη συντήρηση της τεχνικής υποδομής. Δεν θα έχετε ταυτοποιηθεί προσωπικά ως χρήστης της εφαρμογής και δεν είναι δυνατή η δημιουργία προφίλ χρήστη. Η διεύθυνση IP δεν θα αποθηκευτεί μετά τη λήξη της περιόδου χρήσης.



Δεδομένα Επαφής/ Έκθεσης 
H EPIDOSE συσκευή σας θα στέλνει συνεχώς ΚΚΕ, βλ. παραπάνω μέσω του Bluetooth Low Energy, τους οποίους μπορούν να λάβουν και άλλες συσκευές στην περιοχή σας. Η EPIDOSE συσκευή σας, με τη σειρά της, λαμβάνει επίσης τους ΚΚΕ άλλων συσκευών EPIDOSE. Εκτός από αυτούς η συσκευή EPIDOSE καταγράφει και αποθηκεύει τα ακόλουθα στοιχεία επαφής:
● Ημερομηνία και ώρα Επαφής
● Διάρκεια Επαφής
● Ισχύς σήματος Bluetooth της επαφής
● Κρυπτογραφημένα μεταδεδομένα (έκδοση πρωτοκόλλου και ισχύς μετάδοσης).
Οι ΚΚΕ σας και εκείνοι που λαμβάνονται από άλλες συσκευές, καθώς και τα άλλα στοιχεία επαφής (ημερομηνία και ώρα της επαφής, διάρκεια της επαφής, ισχύς σήματος της επαφής και κρυπτογραφημένα μεταδεδομένα) καταγράφονται από την EPIDOSE συσκευή σας σε αρχείο έκθεσης και αποθηκεύονται εκεί για 14 ημέρες

Δεδομένα υγείας
Για τους χρήστες που έχουν προσβληθεί από τη νόσο COVID-19, τα δεδομένα υγείας περιλαμβάνουν τα ΚΔ.


Εξυπηρετητές Αρχής Δημόσιας Υγείας
Οι εξυπηρετητές της αρχής δημόσιας υγείας διατηρούν στοιχεία μόνο στην περίπτωση που ένας χρήστης αποφασίσει να κοινοποιήσει το γεγονός θετικής διάγνωσης. Στην περίπτωση αυτή, τα δεδομένα περιλαμβάνουν:
-	Τον teleTAN
-	 Τα ΚΔ που έχει εκπέμψει η συσκευή στο χρονικό παράθυρο μετάδοσης.

ΑΡΧΕΣ ΕΠΕΞΕΡΓΑΣΙΑΣ 

Συλλέγονται και αποτελούν αντικείμενο επεξεργασίας τα προσωπικά δεδομένα που είναι απολύτως απαραίτητα για τον σκοπό της ενημέρωσης των επαφών για τον κίνδυνο έκθεσης στον COVID-19 


Tα δεδομένα που συλλέγονται αποτελούν αντικείμενο επεξεργασίας αποκλειστικά για τoν σκοπό αυτό και για την αξιολόγηση της επίδοσης του συστήματος

Καμία οντότητα, συμπεριλαμβανομένου του εξυπηρετητή δεν μπορεί να παρακολουθεί τα ίχνη χρηστών επί τη βάσει των εφήμερων αναγνωριστικών


Καμία οντότητα δεν επεξεργάζεται ή αποθηκεύει προσωπικά δεδομένα που μπορούν να ταυτοποιήσουν έναν χρήστη.

Δεν αποκτάται γνώση για τον κοινωνικό γράφο/κύκλο και επαφές των προσώπων που χρησιμοποιούν την εφαρμογή και συνεπώς δεν είναι εφικτή η χρήση των δεδομένων για άλλους σκοπούς ή η κατάχρησή τους 



Πότε διαγράφονται τα δεδομένα 
Όλα τα δεδομένα που αποθηκεύονται στη συσκευή διαγράφονται μόλις παύσουν να είναι απαραίτητα για τις λειτουργίες της συσκευής: Ο κατάλογος των ΚΔ των χρηστών που έχουν κοινοποιήσει θετικό αποτέλεσμα εξέτασης και ο κατάλογος των ΚΚΕ θα διαγραφεί αμέσως και επίσης θα διαγράφονται αυτόματα από το αρχείο έκθεσης της συσκευής  σας μετά από 14 ημέρες.



Κατάλογοι ΚΔ διαγράφονται από τους εξυπηρετητές μετά από 14 ημέρες. Όλα τα άλλα δεδομένα θα διαγράφονται το αργότερο μετά από 21 ημέρες.
Ποιος θα λάβει τα δεδομενα σας 
Εάν έχετε προσβληθεί από τη νόσο COVID-19 και έχετε ως στόχο να προειδοποιήσετε εθελοντικά άλλους χρήστες, τα ΔΚ σας από τις τελευταίες 14 ημέρες θα μεταφερθούν στις συσκευές EPIDOSE άλλων χρηστών, μέσω εξυπηρετητών. 

Δικαιώματα των χρηστών 
Οι χρήστες έχουν το δικαίωμα πρόσβασης στα δεδομένα που τους αφορούν. Έχουν το δικαίωμα της ενημέρωσης, της πρόσβασης, της διόρθωσης, της διαγραφής (δικαίωμα στη λήθη), δικαίωμα περιορισμού της επεξεργασίας, δικαίωμα στη φορητότητα των δεδομένων, δικαίωμα εναντίωσης (Άρθρα 12-21 ΓΚΠΔ) και δικαίωμα υποβολής καταγγελίας στην εποπτική αρχή (Aρχή Προστασίας Δεδομένων Προσωπικού Χαρακτήρα www.dpa.gr )
